\chapter{Campi conservativi}

\section{Introduzione}\label{sec:introduzione}
Vediamo come prima cosa un importante esempio di integrale curvilineo che ci servirà nella spiegazione dei campi conservativi.\\
Consideriamo il campo (magnetico) $\vec F (x,y) = (\frac{-y}{x^2+y^2}, \frac{x}{x^2+y^2})$ e il cammino $\gamma$ che è la circonferenza di raggio $1$ centrata nell'origine.\\
Come spiegato nel paragrafo ~\ref{sec:integrali-curvilinei-di-seconda-specie}, considerata la parametrizzazione di $\gamma$ data da $\gamma(t) = (\cos t, \sin t)$ con $t \in [0, 2\pi]$, possiamo calcolare l'integrale curvilineo di $\vec F$ lungo $\gamma$:
$$\int_\gamma \vec F \cdot d\vec r = \int_0^{2\pi} \vec F(\gamma(t)) \cdot \gamma'(t) dt =$$\\
$$\int_0^{2\pi} \left( \frac{-\sin t}{\cos^2 t + \sin^2 t}, \frac{\cos t}{\cos^2 t + \sin^2 t} \right) \cdot (-\sin t, \cos t) dt = \int_0^{2\pi} 1 dt =2\pi$$.

\begin{osservazione}{}
  Il valore dell'integrale vale $2\pi$ indipendentemente dal raggio della circonferenza.\\
\end{osservazione}

In qualche caso tuttavia $\int_\gamma \vec F \cdot d\vec r$ è calcolabile in altro modo (senza integrale).\\

\section{Campi conservativi}
Vediamo la seguente proposizione:

\begin{teorema}{}
  Sia $\Omega$ un aperto in $\R^n$ e $\gamma: [a,b] \rightarrow \R^n$ una curva $C^1$ a tratti contenuta in $\Omega$. Sia $\vec F: \Omega \rightarrow \R^n$ un campo vettoriale di classe $C^1$ e sia $f: \Omega \rightarrow \R$ tale che $\vec F = \nabla f$. Allora:
  $$\int_\gamma \vec F \cdot d\vec r = f(\gamma(b)) - f(\gamma(a))$$.
\end{teorema}

Questo motiva la seguente definizione:
\begin{definizione}{Campo conservativo}
  Nelle ipotesi precedenti, un campo vettoriale $\vec F: \Omega \rightarrow \R^n$ è detto \textbf{conservativo} se esiste una funzione $f: \Omega \rightarrow \R$ tale che $\vec F = \nabla f$. \\ In tal caso la funzione $f$ si chiama potenziale di $\vec F$ in $\Omega$.
\end{definizione}

\begin{osservazione}{}
  Dire che un campo è o non è conservativo senza specificare dove è definito non ha significato.\\
\end{osservazione}

Consideriamo ad esempio il campo visto nel paragrafo precedente $\vec F(x,y) = (\frac{-y}{x^2+y^2}, \frac{x}{x^2+y^2})$. Questa volta però consideriamo come $\Omega_1$ il primo quadrante.\\
Vediamo che $\vec F$ è conservativo in $\Omega_1$ in quanto $\vec F = \nabla \arctan \frac{y}{x}$.\\
Tuttavia abbiamo già calcolato che l'integrale di questo campo lungo una circonferenza di raggio generico centrata nell'origine è $2\pi$. Perciò possiamo concludere che il campo non è conservativo in qualunque aperto $\Omega_2 \in \R^2$ che contenga una circonferenza centrata nell'origine.\\

\begin{osservazione}{}
  Se $\vec F$ è conservativo in $\Omega$ e $\gamma$ è una curva chiusa in $\Omega$ allora $\int_\gamma \vec F \cdot d\vec r = 0$.\\
  Se $\gamma$ è chiusa l'integrale si chiama circuitazione di $\vec F$ lungo $\gamma$.
\end{osservazione}

Capiamo allora cosa manca al campo precendente per essere conservativo in $\R^2 \setminus \{0\}$.\\

\begin{definizione}{Connessione per archi}
  Un aperto $\Omega \in \R^n$ si dice connesso per archi se per ogni coppia di punti $P,Q \in \Omega$ esiste una curva $C^1$ a tratti $\gamma: [a,b] \rightarrow \Omega$ tale che $\gamma(a) = P$ e $\gamma(b) = Q$.
\end{definizione}

Enunciamo ora il seguente teorema:
\begin{teorema}{}
  Sia $\Omega \in \R^n$ un aperto connesso per archi e $\vec F: \Omega \rightarrow \R^n$ un campo vettoriale di classe $C^1$. Allora le seguenti affermazioni sono equivalenti:
  \begin{enumerate}
    \item $\vec F$ è conservativo in $\Omega$.
    \item Per ogni curva chiusa $\gamma$ in $\Omega$ si ha $\int_\gamma \vec F \cdot d\vec r = 0$.
    \item Se $\gamma_1$ e $\gamma_2$ sono curve con lo stesso punto iniziale e finale in $\Omega$ allora $\int_{\gamma_1} \vec F \cdot d\vec r = \int_{\gamma_2} \vec F \cdot d\vec r$.
  \end{enumerate}
\end{teorema}

Enunciamo ora condizioni necessarie e sufficienti per la conservatività:


\begin{definizione}{Irrotazionale}
  Un campo vettoriale $\vec F: \Omega \rightarrow \R^n$ si dice \textbf{irrotazionale} se $\nabla \times \vec F = 0$. \\
\end{definizione}
In due variabili è equivalente a:
$$\frac{\partial F_2}{\partial x} - \frac{\partial F_1}{\partial y}=0$$.
In tre variabili questo significa:
$$\nabla \times \vec F = \left( \frac{\partial F_3}{\partial y} - \frac{\partial F_2}{\partial z}, \frac{\partial F_1}{\partial z} - \frac{\partial F_3}{\partial x}, \frac{\partial F_2}{\partial x} - \frac{\partial F_1}{\partial y} \right) = (0,0,0)$$.

\begin{teorema}{Condizione necessaria per la conservatività}
  Sia $\Omega \in \R^n$ un aperto connesso per archi e $\vec F: \Omega \rightarrow \R^n$ un campo vettoriale di classe $C^1$. Se $\vec F$ è conservativo in $\Omega$ allora $\frac{\partial F_i}{\partial x_j} = \frac{\partial F_j}{\partial x_i}$ per ogni $i,j = 1, \ldots, n$. \\
  Ciò significa che la matrice jacobiana di $\vec F$ è simmetrica e che il campo $\vec F$ è irrotazionale.
\end{teorema}

La seguente definizione sarà utile per trovare una condizione sufficiente di conservatività:

\begin{definizione}{Semplicemente connesso}
  Un aperto $\Omega \in \R^n$ si dice semplicemente connesso se per ogni curva chiusa $\gamma$ in $\Omega$ si ha che $\gamma$ può essere deformata con continuità fino a stringerla ottenendo un singolo punto senza mai uscire da $\Omega$.
\end{definizione}

Nel piano la condizione è equivalente a dire che $\Omega$ non ha buchi.\\
In $\R^3$ la condizione è più complessa da verificare.\\

\begin{teorema}{Condizione sufficiente per la conservatività}
  Sia $\Omega \in \R^n$ un aperto semplicemente connesso e $\vec F: \Omega \rightarrow \R^n$ un campo vettoriale di classe $C^1$. Se $\vec F$ è irrotazionale in $\Omega$ allora $\vec F$ è conservativo in $\Omega$.
\end{teorema}

\section{Campi centrali}
Vediamo un importante tipo di campi:

\begin{definizione}{Campo centrale}
  Un campo vettoriale $\vec F: \R^n \setminus \{0\} \rightarrow \R^n$ si dice \textbf{centrale} se esiste una funzione $f: \R^n \setminus \{0\} \rightarrow \R$ tale che $\vec F(\vec{x}) = f(\|\vec{x}\|) \frac{\vec{x}}{\|\vec{x}\|}$, dove $\|\vec{x}\|$ è la norma euclidea di $\vec{x}$.
\end{definizione}


Esiste allora un teorema che ci permette di risolvere molte patologie:
\begin{teorema}{Conservatività dei campi centrali}
  Un campo centrale $\vec F: \R^n \setminus \{0\} \rightarrow \R^n$ è conservativo.
\end{teorema}

\begin{osservazione}{}
  Da quanto detto riguardo alla condizione necessaria di conservatività segue che campo centrale $\vec F: \R^n \setminus \{0\} \rightarrow \R^n$ è irrotazionale.
\end{osservazione}

\section{Potenziale di un campo}

Dato un aperto $\Omega \inc \R^n$ e un campo vettoriale $\vec F: \Omega \rightarrow \R^n$ conservativo (oppure almeno irrotazionale) in $\Omega$, vediamo come si può ricostruire (quando esiste) un potenziale $f$ in $\Omega$.

\begin{definizione}{Potenziale}
  Nelle condizioni precedenti una funzione $f: \Omega \rightarrow \R$ tale che $\vec F = \nabla f$ si chiama \textbf{potenziale} di $\vec F$ in $\Omega$.
\end{definizione}

In due variabili $\Omega \in \R^2$ abbiamo che $\vec F = (F_1, F_2)$ e vogliamo\\
$$F_1(x,y) = \frac{\partial f(x,y)}{\partial{x}} $$
$$F_2(x,y) = \frac{\partial f(x,y)}{\partial{y}} $$.\\
Lo schema è il seguente:
\begin{enumerate}
\item Calcoliamo $f(x,y) = \int F_1(x,y)dx + g(y)$.
\item Calcoliamo $\frac{\partial f(x,y)}{\partial{y}}$.
\item Imponiamo $F_2(x,y)=\frac{\partial f(x,y)}{\partial{y}}$ e troviamo $g(y)$.
\end{enumerate}

In 3 variabili il processo è analogo.\\
\subsection{Esempio di calcolo del potenziale}

Consideriamo il campo vettoriale $\vec F(x,y) = (2xy, x^2 + 1)$. Vogliamo trovare un potenziale $f(x,y)$ tale che $\vec F = \nabla f$.

\begin{enumerate}
\item Calcoliamo $f(x,y)$ integrando $F_1$ rispetto a $x$:
$$ f(x,y) = \int 2xy \, dx = x^2 y + g(y) $$
dove $g(y)$ è una funzione da determinare.

\item Calcoliamo la derivata parziale di $f(x,y)$ rispetto a $y$:
$$ \frac{\partial f(x,y)}{\partial y} = x^2 + g'(y) $$

\item Imponiamo che questa derivata sia uguale a $F_2(x,y)$:
$$ x^2 + g'(y) = x^2 + 1 $$
da cui otteniamo:
$$ g'(y) = 1 $$

Integrando rispetto a $y$, troviamo:
$$ g(y) = y + C $$

Quindi il potenziale è:
$$ f(x,y) = x^2 y + y + C $$
\end{enumerate}

Abbiamo quindi trovato che il potenziale del campo $\vec F(x,y) = (2xy, x^2 + 1)$ è $f(x,y) = x^2 y + y + C$.\\




